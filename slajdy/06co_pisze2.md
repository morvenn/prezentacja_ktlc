### Co piszę?

Najczęściej release notes, opisy nowych funkcjonalności, często też aktualizuję starą dokumentację.

Zadania typowego techwritera obejmują też pisanie:
- instrukcji obsługi
- microcopies (UX writing!)
- baz wiedzy
- dokumentacji do API (np. metod i własności API - tu przyda się umiejętność rozumienia kodu)

Techwriter nie tworzy treści o charakterze sprzedażowym, mimo, że jego zadania kręcą się wokół produktu i klienta końcowego. Zadaniem techwritera jest raczej tworzenie treści informacyjnych, które mają wspierać działy obsługi klienta. Intuicyjna, przejrzyście zaprojektowana dokumentacja/instrukcja obsługi sprawia, że wszystko staje się jasne - nie musisz już szukać pomocy np. na infolinii.   
